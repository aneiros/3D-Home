Προβληματική της επιλογής του συγκεκριμένου τύπου OER και της αντίστοιχης τεχνολογίας: 
 Η τρισδιάστατη εκτύπωση αποτελεί µια σπουδαία επανάσταση και η παρουσία της γίνεται όλο και εντονότερη µέρα µε την µέρα στους τοµείς της βιομηχανίας και της εκπαίδευσης. Επομένως, η επαφή των µαθητών/τριών µε αυτό το είδος τεχνολογίας, το οποίο και εφαρµόζεται µε συνεχώς αυξανόμενη συχνότητα, είναι σηµαντική δεδομένου ότι τους προετοιμάζει για το μέλλον. Λόγω της ελαστικότητάς της, η τρισδιάστατη εκτύπωση επιτρέπει την ενσωµάτωσή της σε διάφορους τοµείς.
Στα νέα προγράµµατα σπουδών Δευτεροβάθμιας Εκπαίδευσης, το λογισμικό τρισδιάστατης σχεδίασης είναι ήδη ενσωματωμένο επιτρέποντας τους/τις µαθητές/τριες να σχεδιάζουν και να εκτυπώνουν τα δικά τους τρισδιάστατα αντικείµενα. Τα προγράµµατα σχεδίασης προσαρμόζονται στις ανάγκες και τις ικανότητες του μαθητή/τριας ώστε να χρησιμοποιήσουν τη φαντασία τους στο έπακρο χωρίς δυσκολίες. Οι µαθητές/τριες γρήγορα μαθαίνουν τη διαδικασία δημιουργίας ενός αντικειµένου και αποκτούν γνώση της τεχνολογίας αυτής. Αυτό τους επιτρέπει να βελτιώσουν τη δηµιουργικότητά τους καθώς και τι πιθανότητες χρήσης τῃς Τρισδιάστατης εκτύπωσης. Η µετάβαση από µία ιδέα σε ένα τρισδιάστατο προϊόν είναι µια πολύ δυνατή προσέγγιση στην εκπαίδευση.
Επιπροσθέτως, υπάρχει ένας αυξανόμενος αριθµός απὀ πλατφόρμες διαθέσιµες όπου οι μαθητές ανεβάζουν τα σχέδια που δημιούργησαν. Η διαδικασία εκτύπωσης είναι αρκετά απλή. Μετά από µερικά λεπτά ή ώρες, το αντικείμενό µας θα έχει δημιουργηθεί. Το συγκεκριμένο 3D βιοκλιματικό σπίτι εκτυπώθηκε στον 3D εκτυπωτή Wanhao dublicator i3 plus και χρειάστηκε περίπου 28 ώρες για να εκτυπωθεί. 
 Βασικός στόχος είναι οι μαθητές να ενισχύσουν κυρίως τις δεξιότητές τους κριτικής σκέψης, να αυξήσουν το επίπεδο ψηφιακής παιδείας, να αναπτύξουν δεξιότητες και ικανότητες σχεδιασμού, αλλά και να εξερευνήσουν κατάλληλα τρισδιάστατα μοντέλα βιοκλιματικών σπιτιών. Επιπλέον, ευνοεί τη συνεργασία και τις συνεργασίες μεταξύ των μαθητών/τριών. Όλα αυτά έγιναν στο πλαίσιο της φυσικής υπολογιστικής προσέγγισης. 
Οι στόχοι τριών επιπέδων είναι:
• Γνωστικοί Στόχοι:
◦  Να διακρίνουν τα βασικά χαρακτηριστικά ενός βιοκλιματικού σπιτιού
◦  Να αναγνωρίζουν τα κύρια μέρη ενός βιοκλιματικού σπιτιού
◦  Να κατασκευάσουν υποδειγματικά μέρη και να τα συνδέσουν αρμονικά μεταξύ τους
• Δεξιότητες:
◦  Να αναπτύξουν τις φυσικές υπολογιστικές αισθήσεις
◦  Να βελτιώσουν τις χωρικές δεξιότητες
◦  Να σχεδιάσουν  τρισδιάστατα μοντέλα σε λογισμικό τρισδιάστατης σχεδίασης
◦  Να μπορούν να προβάλλουν τη δουλειά τους
◦  Να υποστηρίξουν τη δουλειά τους στο κοινό
◦  Να επιχειρηματολογούν προς υποστήριξη της άποψής τους
• Κοινωνικοί στόχοι:
◦  Να εργάζονται σε ομάδες, με κατανομή πόρων και κοινή χρήση
◦  Να συμμετέχουν σε πλατφόρμες συνεργατικής μάθησης (π.χ. TinkerCAD, eclass, έγγραφα google docs, φόρμες google κ.α.)
◦  Να σέβονται τις απόψεις των συμμαθητών τους, να δείχνουν ενσυναίσθηση
• Μεταγνωστικές Δεξιότητες:
◦  Να ελέγχουν ψηφιακές πληροφορίες για ορθότητα, εγκυρότητα, επίγνωση και σαφήνεια
◦  Να εφαρμόζουν τη διαδικασία μάθησης βάσει διερεύνησης
